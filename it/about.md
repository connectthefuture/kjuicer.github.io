---
layout: page
title: "A proposito di Kjuicer"
lang: it
ref: about
---
Il Kjuicer è uno strumento creato da Giampaolo Ferradini e Francesco Frassinelli. Hanno fondato Kjuicer.com Srl, una Startup Innovativa, per svilupparlo.

Era una vecchia idea di Giampaolo: sapeva fin dagli anni dell'università che doveva esserci un modo per leggere e studiare le cose solo una volta, magari permettendo anche ad altri di beneficiare del processo.

Francesco ha trasformato il concetto in un mock-up, poi in un vero e proprio strumento utilizzabile, e insieme hanno richiesto il brevetto. In seguito si è aggiunto Niccolò, e hanno portato il progetto fino a qui.

Il Kjuicer è in sostanza uno strumento di *curation* che permette di evidenziare in modo innovativo: costringendo il lettore ad usare le sottolineature in maniera gerarchica e in modo che siano rileggibili in seguito, non solo può estrarre riassunti multipli dal contenuto, ma lo rende anche navigabile e accessibile più facilmente.

Kjuicer migliora e rende molto più veloce l'apprendimento. Rimuove l'ostacolo principale dello studio, che è il sovraccarico di informazioni: più complesso è un argomento, più facile diventa dimenticare dettagli studiati in precedenza. L'apprendimento, la cui difficoltà di solito progredisce in maniera esponenziale, diventa una scalinata accessibile e rapida.

Studiando un testo con il Kjuicer il lettore non solo beneficia dei vantaggi standard del sottolineare --presta più attenzione ed evidenzia concetti che saranno più facilmente identificabili in seguito-- ma crea un proprio percorso di apprendimento completo di priorità, estrae tutte le note rilevanti e finisce con l'avere a disposizione un database, cioè la collezione completa della conoscenza in esso contenuta.
A quel punto ogni volta che le nuove spiegazioni del testo fanno riferimento a componenti spiegati in precedenza, che potrebbero essere stati dimenticati o aver bisogno di un richiamo, il nostro lettore può recuperarli in pochi istanti, già organizzati con tre livelli di dettaglio e senza ricorrere alla rilettura delle parti originali. I risultati sono davvero oltre ogni immaginazione.

Uno degli effetti collaterali più piacevoli, naturalmente, è che una volta che questo lavoro è stato fatto i risultati saranno a disposizione per sempre per l'autore, e potenzialmente preziosi anche per altri lettori.

Lo strumento è applicabile e di grande valore per molte altre circostanze: ogni volta che un contenuto può essere organizzato in modi differenti, semplificato o riassunto, consumato con vari gradi di intensità o da audience non omogenee, per insegnare a dare priorità ai contenuti o a sottolineare, in caso di difficoltà di apprendimento, per *curare* collezioni di articoli, per creare raccolte di conoscenza valide e accessibili, per le citazioni e così via. 
Non vediamo l'ora di renderlo disponibile sui libri, dove riteniamo che rappresenterà una opportunità fantastica per aumentare le nostre opportunità di, e magari incentivarci a, leggere di più e meglio.

Il Kjuicer è in attesa di brevetto ed è un marchio registrato.
